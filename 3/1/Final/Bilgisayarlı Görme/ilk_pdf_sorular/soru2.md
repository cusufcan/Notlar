### A

    ROI (ilgi alanı):
    Türkçe karşılığı ilgi alanı olan ROI Belli Alanlara Daha Fazla İlgi
    Gösterilmesi özelliğidir. Yani görüntü içinde ilgilendiğimiz bölgenin
    sınırlarının belirlenmesidir. Mesela bölünmüş bir yolda sadece bir
    yöne giden arabaları saymak istersek ve yolu görecek şekilde kameramızı
    koyarsak bu kamera bölünmüş yoların her ikisini de görecektir. Ancak
    biz sadece birinden geçen arabaları saymak istediğimiz için görüntü
    saddece bu yolun sınırlarını belirleyerek ROI alanımızı oluşturmuş olacağız.

### B

    Karşıtlık:
    Kelime anlamı "kontrast" olan karşıtlık, görüntünün ayırt edilebilirliğini
    ifade etmek için kullanılır. İnsan gözünün gri değerlerini ayırt etme
    kapasitesi ortalama olarak otuz adet gri değeriyle sınırlıdır. Bir
    görüntüdeki en düşük ve en yüksek gri değerleri arasındaki farkın bu
    sınırdan düşük olması durumunda, bu görüntüdeki detayların insan gözü
    tarafından yeterince algılanamadığı söylenebilir. Bu tipteki görüntülerin
    histogramlarında, gri düzeyli bir görüntünün dar bir aralığında çok sayıda
    pikselin yoğunlaştığı görülür. Bu görüntülere düşük kontrastlı görüntüler
    adı verilir. Kontrast kavramı bir görüntü içindeki grilik seviyesi
    farklarının genliğinin ifade etmektedir.

### C

    Parlaklık:
    Gri seviye görüntüde 0-255 arasında olan piksel değerlerine parlaklık
    değerleri denir. Bir resmin parlaklılığını artırma ya da rengini açma,
    beyaz tona doğru ilerlemek için renk kanalları üzerine aynı büyüklükte
    eşdeğer bir sayı eklemekle gerçekleştirilir. Resmi koyulaştırmak için
    tam tersi sayı çıkarılır.

### D

    Kırpma:
    Görüntü içinde ilgilenilen bölgenin kesilmesi ve ayrı bir matrise
    kaydedilmesi işlemidir. Böylece işlemler sadece ilgilenilen bölge
    üzerinde yapılabilir.

### E

    Öteleme:
    Görüntü matrisi başlangıç koordinatlarının belli bir değer kadar ileri
    alınması işlemidir. Örneğin 10 satır 20 sütun gibi.
